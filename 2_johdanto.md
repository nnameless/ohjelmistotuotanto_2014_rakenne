## Johdanto

- Kerro yleiskuvaus projektista?

Tämän ohjelmistokehitysprojektin tavoitteena on määritellä vaatimusmäärittelydokumentti
ryhmämme ideoimalle ”InVisible”-pelille, joka perustuu Metropolia-ammattikorkeakoulun sisätilapaikannukseen. Pelin tarkoituksena on perehdyttää uudet opiskelijat tulevaan työskentely-ympäristöönsä sekä tarjota vanhoille opiskelijoille mielekästä ajanvietettä. Peliä pelaamalla uudet opiskelijat voivat opetella hyödyntämään Metropolian tarjoamaa sähköistä lukujärjestystä sekä opetella muistamaan eri puolilla kampusta sijaitsevien luokkien nimiä ja sijainteja. Peliä pelaamalla vanhat opiskelijat voivat ajanvietteen ohella myös virkistää muistiaan kampuksen luokkien nimistä ja sijainneista. Opettajat ja koulun muu henkilökunta taas voi pelin anulla selvittää nopeimpia ja lyhyimpiä reittejä kampuksen luokkiin. Vaatimusmäärittelydokumentti sisältää pelin yleiskuvauksen, käyttötapaukset ja skenaariot, järjestelmäarkkitehtuurin, pelin toiminnalliset- ja ei-toiminnalliset vaatimukset sekä käyttöliittymän kuvauksen. Projektissa laaditun vaatimusmäärittelyn avulla pyritään luomaan pelistä uusinta teknologiaa hyödyntävä ja innovatiivinen väline Metropolian opiskelijoille.

- Mitä tehdään?

Tässä projektissa toteutetaan Metropolian sisätilapaikannusta hyödyntävä peli, jonka nimi on ”InVisible”. Peli on suunnattu Metropolian Leppävaaran kampuksen sekä uusille että vanhoille opiskelijoille mutta sitä voi pelata myös koulun muukin väki. Peli on toteutettu unity-ympäristössä ja se hyödyntää 3D-grafiikkaa. Pelissä tehtävänä on suunnistaa paikasta toiseen ennaltamäärätyssä ajassa erilaisia esteitä väistellen. Tasoja on 50.

- Miksi? Projektin taustatiedot, miksi tällainen projekti on olemassa?

Pelin ideana on palvella sekä uusia että vanhoja Metropolian Leppävaaran kampuksen opiskelijoita. Uudet opiskelijat voivat pelin avulla tutustua interaktiivisesti uuteen kouluympäristöönsä ja vanhat opiskelijat voivat viettää aikaa peliä pelaten esimerkiksi hyppytuntien aikana.
